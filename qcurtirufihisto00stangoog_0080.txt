HISTORIARUM ALEXANDRI IV 4. 5. 47

denuntiatione belli, quod praesentium rerum necessitas
moraretur.

20 Tyros septimo mense, quam oppugnari coepta 19
erat, capta est, urbs et vetustate originis et crebra
fortunae varietate ad memoriam posteritatis insignis.
Condita ab Agenore diurnare non vicinum modo, sed,
quodcumque classes eius adierunt, dicionis suae fecit.
Et, si famae libet credere, haec gens litteras prima aut
docuit aut didicit. Coloniae certe eius paene orbe toto 20
diffusae suut: Carthago in Africa, in Boeotia Thebae,
Gadis ad Oceanum. Credo, libero commeantes mari
saepiusque adeundo ceteris incognitas terras elegisse
sive sedes iuventuti, qua tunc abundabant, sive quia
crebris motibus terrae — nam hoc quoque traditur —
cultores eius fatigati nova et externa domicilia armis
sibimet quaerere cogebantur. Multis ergo casibus de· 21
functa et post excidium renata nunc tandem, longa
pace cuncta refovente, sub tutela Romanae mansuetu·
dinis acquiescit.

Chr. V.

21 Isdem ferme diebus Darei litterae allatae sunt,1
tandem ut regi scriptae. Petebat, uti filiam suam —
Statirae erat nomen — nuptiis Alexander sibi adiun-
geret: dotem offerre omnem regionem inter Helles·
pontum ct Halyn amnem sitam, inde orientem spec·
lantibus terris contentum. si forte dubitaret, quoda
offerretur, accipere, numquam diu eodem vestigio stare
fortunam, semperque homines, quantamcumque fclici-
tatem habeant, invidiam tamen sentire maiorem. Vereri 3
se, ne avium modo, quas naturalis levitas ageret, ad
sidera inani ac puerili mente se efferret: nihil difficilius
esse quam in illa aetate tantam capere fortunam. Multas 4
se adhuc reliquias habere nec semper inter angustias
posse deprehendi: transeundum esse Alexandro Euphraten

 

