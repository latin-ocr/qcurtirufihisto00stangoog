212 0. 0011110011

abire conspectu iubet, addito metu mortis, si se oeulis
eius obtulisset, et ad desiderium levandum noctes agere
610101 pelices coepit. Sed penitus haerens amor fastidio
praesentium accensus est. ltaque, rursus uni ei deditus,
orare non destitit, ut tali consilio abstineret patereturque
sortem, quamcumque iis fortuna fecisset: sibi mortem
7 deditione esse leviorem. At illa purgare se, quod, quae
utilia esse censebat, muliebriter forsitan, sed fida tamen
mente suasisset: de cetero futuram in viri potestate.
s Spitamenes, simulato captus obsequio, de die convivium
apparari iubet vinoque et epulis gravis semisomnus in
9 cubiculum fertur. tluem ut alto et gravi somno sopitum
esse sensit uxor, gladium, quem veste occultaverat,
stringit caputque eius abscisum, cruore respersa, servo
10 suo conscio facinoris tradit. Eodem comitante, sicuti 12
erat eruenta veste, in Macedonum castra pervenit nuntia-
rique Alexandro iubet esse, quae ex ipsaÂ¹ deberet
11 agnoscere. Ille protinus barbaram iussit admitti. Quam
ut respersam cruore conspexit, ratus ad deplorandam
racontumeliam venisse, dicere quae vellet iubet. At illa
servum, quem in vestibulo stare iusserat, introduci desi-
deravit. Qui, quia caput Spitamenis veste tectum habe-
bat, suspectus scrutantibus, quid occuleret, ostendit.
13 Confuderat oris exanguis notas pallor, neo, quis esset,
nosci satis, poterat. Ergo rex, certior factus humanum
caput afferre euru, tabernaculo excessit percontatusque,
14 quid rei sit, illo profitente cognoscit. Variae hinc cogi-
tationes invicem animum diversa agitantem commoverant.
Meritum ingens in semet esse credebat, quod transfuga
et proditor, tantis rebus, si vixisset, iniecturus moram,
interfectus esset: contra facinus ingens aversabatur, cum
optime meritum de ipsa, communium parentem liberum,
15 per insidias interemisset. Vicit tamen gratiam meriti
sceleris atrocitas denuntiarique iussit, ut excederet castris

 

