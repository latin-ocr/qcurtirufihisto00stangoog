16 Q. CURTI RUFI

tradidit Nabarzanes, praetor Darei, miserat eam hor-
tabaturque Sisenem, ut dignum aliquid nobilitate at-
que maioribus suis ederet: magno id ei apud regem
. 13 honori fore. Has litteras Sisenes, utpote innoxius, ad
Alexandrum saepe deferre temptavit, sed cum tot curis
apparatuque belli regem videret urgeri, aptius subinde
tempus expectans suspicionem initi scelesti consilii
14 praebuit. Namque epistola, priusquam ei redderetur, iu
manus Alexandri pervenerat, lectamque cam et ignoti
anuli sigillo impresso Siseni dari iusserat, ad aestimandam
15 fidem barbari. Qui quia per complures dies non adierat
regem, scelesto consilio cam visus est suppressisse et
in agmine a Cretensibus, haud dubie iussu regis, occisus.

Onu. VIII.

1 Iamque Graeci milites, quos Thymodes a Phar· 19
nabazo acceperat, praecipua spes et propemodum unica,
aad Dareum pervenerant li magnopere suadebant, ut
retro abiret spatiososque Mesopotamiae campos repeteret:
si id consilium damnaret, at ille divideret saltem copias
innumerabiles neu sub uuum fortunae ictum totas vires
3 regni cadere pateretur. Minus hoe regi quam purpuratis
eius displicebat: ancipitem fidem et mercede venalem
proditioni imminere, et dividi non ob aliud copias velle,
quam ut ipsi, in diversa digressi, si quid commissum
4 esset, traderent Alexandro: nihil tutius fore quam circum·
datos eos exercitu toto obrui telis, documentum non
cinultae perfidiae futuros. At Dareus, ut erat sanctus
ao mitis, severo tantum facinus negat esse facturum,
ut suam secutos fidem, suos milites iubeat trucidari.
tluem deinde amplius nationum exterarum salutem suam
crediturum sibl, si tot militum sanguine imbuisset manus?
eNeminem stolidum consillum capite luere debere:
defuturos enlm, qul suaderent, si suasisse periculosum

 

