182 o. cuam aum

24 eos iubet. Illi manibus sua sponte religatis a parti·
cipibus consilii trahebantur: quos Bessus truci vultu
intuens consurgit, manibus non temperaturus. Atque
illi simulatione omissa circumsistunt eum et frustra
repugnantem vinciunt, derepto ex eapite regni insigni
lacerataque veste, quam e spoliis occisi regis induerat.

25 Ille, deos sui sceleris ultores adesse confessus, adiecit
non Dareo iniquos fuisse, quem sic ulciscerentur, sed
Alexandro propitios esse, cuius victoriam semper etiam

· 26 hostes adiuvissent. Multitudo an vindicatura Bessum
fuerit, incertum est, nisi illi, qui vinxerant, iussu Alex-
andri fecisse ipsos ementiti dubios adhuc animi ter-
ruissent. In equum impositum Alexandro tradituri ducunt.

27 Inter haec rex, quibus matura erat missis, electis 23 ²
Dcccc fere bina talenta equiti dedit, pediti terna
denarium milia, monitusque, ut liberos generarent,
remisit domurn. (leteris gratiae actae, quod ad reliqua

28 belli navaturos operam pollicebantur. [Dum Bessus
perducitur] Perventum erat ad parvulum oppidum: Bran-
chidae eius incolae erant. Mileto quondam iussu Xerxis,
cum e Graecia rediret, transierant et in ea sede con-
stiterant, quia templum, quod Didymeon appellatur, in

29 gratiam Xerxis violaverant. Mores patrii nondum exole-
verant: scd iam bilingues erant, paulatim a domestico
externo sermone degeneres. Magno igitur gaudio regem
excipiunt, urbem seque dedentes. llle Milesios, qui

30 apud ipsum militarent, convocari iubet. Vetus odium
Milesii gerebant in Branchidarum gentem. Proditis ergo,
sive iniuriae sive originis meminisse mallent, liberum

31 de Branchidis permittit arbitrium. Variantibus deinde
sententiis se ipsum consideraturum, quid optimum factu
esset, ostendit. Postero die occurrentibus Branchidis
secum procedere iubet. Cumque ad urbem ventum esset,

32 ipse eum expedita manu portam intrat: phalanx moenia

 

