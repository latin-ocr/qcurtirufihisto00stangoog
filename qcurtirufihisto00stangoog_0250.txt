HISTORIARUM ALEXANDRI VIII l. 5. ¹ 217

id bellum sequebantur. Iamque omnibus praeparatiss
quod olim prava mente conceperat, ratus tune esse
matumm, quonam modo caelestes honores usurparet,
coepit agitare. Iovis filium non dici tantum se, sed
etiam credi volebat, tamquam perinde animis imperare
posset ac linguis, iussitque more· Persarum Macedonas 6
venerabundos ipsum salutare, prosternentes humi corpora.
Non deerat talia concupiscenti perniciosa adulatio, per-
petuum malum regum, quorum opes saepius assentatio
quam hostis evertit. Nee Macedonum haec erat culpa 7
— nemo enim illorum quicquam ex patrio more labare
sustinuit- sed Graecorum, qui professionem honestarum
artium malis corruperant moribus. Agis quidem Argivus, 8
pessimorum carminum post Choerilum conditor, et ex
Sicilia Cleo - hic quidem non ingenii solum, sedetiam
nationis vitio adulator - et cetera urbium suarum
purgamenta propinquis etiam maximorumque exercituum
ducibus a rege praeferebantur. Hi tum caelum illi
aperiebant Herculemque et Patrem Liberum et oum
Polluce Castorem novo numini cessuros esse iactabant.
18 Igitur festo die omni opulentia convivium exornari iubet, 9
eui non Macedones modo et Graeci, principes amicorum,
sed etiam nobiles barbari adhiberentur. (lum quibus
oum discubuisset rer, paulisper epulatus convivio egre-
ditur. Cleo, sicut praeparatum erat, sermonem cum 10
admiratione laudum eius instituit. Merita deinde per-
censuit: quibus uno modo referri gratiam posse, si,
quem intellegerent deum esse, confiterentur, exigua turis
impensa tanta beneficia pensaturi. Persas quidem non 11
· pie solum, sed etiam prudenter reges suos inter deos
colere: maiestatem enim imperii salutis esse tutelam.
Ne Herculem quidem ct Patrem Liberum prius dicatos
deos quam vicissent secum viventium invidiam: tan-
tundem quoque posteros credere, quantum praesens

 

