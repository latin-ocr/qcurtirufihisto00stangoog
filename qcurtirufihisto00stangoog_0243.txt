210 u. cuam auor

fidem quam vim Macedonum mallet experiri neu mora-
retur festinationem victoris exercitus, in Indiam tendentis:
cui quisquis semet offerret, in suum caput alienam
28 cladem esse versurum. Et ipse quidem Sisimithres
deditionem annuebat: ceterum mater eademque coniux,
morituram se ante denuntians quam in ullius veniret
potestatem, barbari animum ad honestiora quam tutiora
converterat, pudebatque libertatis maius esse apud â€™
29 feminas quam apud ,viros pretium. Itaque dimisso
internuntio pacis obsidionem serre decreverat. Sed cum
hostis vires suasque pensaret, rursus muliebris consilii,
quod praeceps magis quam necessarium esse credebat,
30 paenitere eum coepit. Revocatoque strenue Oxarte
futurum se in regis potestatem respondit, unum id pre-
catus, ne voluntatem et consilium matris suae proderet,
31 quo facilius venia illi quoque impetraretur. Praemissum
igitur Oxarten cum matre liberisque et totius cognationis
grege sequebatur, ne expectato quidem fidei pignore,
32 quod Oxartes promiserat. Rex equite praemisso, qui
reverti eos iuberet opperirique praesentiam ipsius, super-
venit et victimis Minervae [acl Victoriae caesis imperium
Sisimithri restituit, spe maioris etiam provinciae facta,
33 si cum tide amicitiam ipsius coluisset. Duos illi iuvenes
patre tradente seeum militaturos sequi iussit.
Relicta deinde phalange ad subigendos Sogdianos, 10
al qui defecerant, cum equite processit. Arduum ct im-
peditum saxis iter primo utcumque tolerabant, mox
equorum non ungulis modo attritis, sed corporibus etiam
fatigatis sequi plerique non poterant, et rarius subinde
agmen fiebat, pudorem, ut fere fit, immodico labore
35 vincente. Rex tamen, subinde equos mutans, sine inter-
missione fugientes insequebatur. Nobiles iuvenes, comitari
eum soliti, defecerant praeter Philippum. Lysimachi erat

frater, tum primum adultus et, quod facile appareret,

i

 

